+++
date = '2026-01-21T10:33:41+01:00'
draft = false
title = 'System Magazynowy WMS - Kontrola Przepływu Produktów w Odoo'
+++

## Odoo jako System Zarządzania Magazynem (WMS) - Ogólne informacje
Istnieje wiele systemów magazynowych (WMS), jednak Adapt IT w tym zakresie stawia na Odoo ze względu na:
- **Jakość oraz możliwości** - Odoo jest systemem, który pozwala na dużą konfigurowalność. Możemy definiować własne trasy, reguły, przepływy, operacje, dostajemy system etykietowania i dużo więcej.
- **Integrację** - moduł magazynu jest zintegrowany z innymi modułami np. sprzedaży, zakupów, produkcji.
- **Koszt** - wersja Enterprise to tylko €14,90 / użytkownika / miesiąc (w tej cenie są dostępne wszystkie moduły; dane na 21.01.2026).

W tym artykule prezentuję, jakie są podstawowe widoki i opcje systemu zarządzania magazynem opartego na Odoo. Odoo w standardzie oferuje trzy podstawowe modele logistyki magazynowej:
- **1 krok** - proste operacje typu "przyjmij". Dobre dla prostych magazynów. Realnie oznacza to tyle, że po przyjęciu towaru odkładamy go wprost na miejsce docelowe.
- **2 kroki** - przyjmij i później przetransportuj. Dla dostawy odzwierciedla prace typu: rozładunek w doku (towar zostaje w hali rozładunkowej), a później transport na miejsce składowania. Po rozładunku zostaje lista zleceń przesunięć z doku na magazyn.
- **3 kroki** - przyjmij, skontroluj, przetransportuj. Realnie mamy tutaj kontrolę nad sprawdzeniem jakości. Jeżeli jakość po odbiorze została skontrolowana, tworzone są przesunięcia na halę. To kluczowe dla firm, które muszą spełniać normy ISO lub mają wysokie wymagania co do jakości dostawców.

Powyższe opisy dotyczą przyjęcia towaru, ale analogiczne konfiguracje są dostępne dla wydań, dostaw na produkcję i innych operacji. Jeżeli taki stopień kontroli jest dla Ciebie niewystarczający - można dowolnie modyfikować i tworzyć własne reguły transportu.

Odoo pozwala na określenie dowolnych tras magazynowych. Dzięki temu możemy ustalić dowolne zasady magazynowania na dowolnie złożonym poziomie. Trasy i reguły w Odoo pozwalają na definicję przepływów dla produktów lub kategorii produktów. Reguły określają np.:
- Co ma się stać z towarem, gdy dotrze w miejsce X.
- Skąd wziąć komponenty, jeśli są potrzebne w miejscu Y.

System wtedy sam tworzy zlecenia transportowe (intralogistyka, transport między magazynami, dostawa, wydanie na produkcję lub inne). To znaczy, że Ty możesz zlecić produkcję produktu XYZ, a system sam zadba o utworzenie odpowiednich zleceń transportowych, produkcyjnych i przechowania (lub dostawy wprost do klienta, jeśli to sprzedaż na zamówienie).

## Jak wygląda Panel Zarządzania Magazynem w Odoo?

### Zarządzanie transferami magazynowymi - z punktu widzenia biura
Głównym widokiem, który służy do zarządzania oraz kontroli nad tym, co się dzieje na magazynie, jest panel operacji. Pokazuje on kafelki dla każdego typu operacji (na Obrazie 1. widać np. Przyjęcia, Produkcję itp.). Dla każdego kafelka widzimy szybki podgląd w postaci pionowych kolumn (czerwony, żółty oraz zielony kolor). To nic innego jak reprezentacja ilości transferów.
- **Czerwony kolor** - oznacza operacje, które są opóźnione (zaplanowana data = przedwczoraj lub wcześniej).
- **Pomarańczowy** (niewidoczny na Obrazie 1.) - operacje z wczoraj.
- **Zielony** - operacje z dziś, jutro lub następne.

{{<img src="wms_odoo_dashboard.png" alt="Widok panelu zarządzania magazynem dla kierownika (podgląd całego magazynu) - w systemie WMS opartym na Odoo." fparams="800x webp q80">}}
Obraz 1. Widok panelu zarządzania magazynem - podgląd wszystkich operacji.

Na obrazie 1. widać podgląd wszystkich typów Operacji, które mamy zdefiniowane w naszej instancji Odoo:
- **Przyjęcia** - oczekiwane dostawy od klientów.
- **Przesunięcia wewnątrzmagazynowe** - ruchy towaru po magazynie.
- **Wydania** - dostawy do klientów bądź przerzut na inny magazyn.
- **Wybieranie Komponentów** - wydania komponentów na produkcję (magazyn -> produkcja).
- **Produkcja** - aktualnie produkowane towary.
- **Przechowywanie gotowego produktu** - zlecenia transportu na wyprodukowane towary (produkcja -> magazyn).

Możliwe jest stworzenie własnych operacji - pojawią się one w formie takich samych kafelków na panelu. Te, które tutaj są zdefiniowane, to standardowe operacje dla małego magazynu z produkcją kontrolowaną trzyetapowo (kompletowanie - produkcja - magazyn). Ponadto można skonfigurować trasy, które zawierają między innymi:
- Kontrolę Jakości.
- Wydanie komponentu do podwykonawcy.
- Transfery między magazynami.

Listę wydań widać również z poziomu listy (widok przeznaczony dla pracowników biura). Dzięki temu masz zawsze aktualny podgląd tego, co oczekuje na transport, co wyjechało oraz co jest już gotowe do wydania. Podgląd listy wygląda tak:

{{<img src="deliveries_list.png" alt="Widok listy wydań w WMS opartym na Odoo - lista zawiera zaplanowaną datę oraz status." fparams="800x webp q80">}}
Obraz 2. Podgląd listy wydań.

W celu zobaczenia pełnego podglądu - co, gdzie i kiedy planujemy transferować, należy przejść do widoku listy. Do widoku listy operacji możemy przejść klikając:
- Przycisk "5 Do Przyjęcia / Dostarczenia / Wyprodukowania" - lista będzie zawierała przesunięcia gotowe do wykonania.
- Czerwoną / pomarańczową / zieloną kolumnę - zostaniesz przeniesiony na listę przesunięć o planowanej dacie wykonania odpowiadającej kolumnie.
- Odnośniki "Późne" / "Operacje" - zostaniesz przeniesiony na listę przesunięć odpowiednio: opóźnionych transferów i wszystkich operacji o danym typie.

### Zarządzanie transferami magazynowymi - z punktu widzenia Hali
Wszystkie zlecenia przesunięć w systemie są dostępne w module dedykowanym dla pracowników magazynu - **Barcodes** (Kody Kreskowe). Można do niego wejść przez przeglądarkę mobilną albo pobrać dedykowaną aplikację. Na urządzeniu przenośnym widoczne są wszystkie zaplanowane transfery. Minimalizuje to ryzyko pominięcia towaru. Zyskujesz dzięki temu pełną kontrolę i wgląd w obecną sytuację na Magazynie wprost z biura.

Jeżeli pojawia się jakieś ważne zlecenie, można oznaczyć je gwiazdką - dzięki temu pojawi się to przesunięcie na samej górze listy (na wszystkich widokach). To znak, że trzeba się tym zająć priorytetowo. Domyślnie zlecenia są posortowane od najstarszego do najnowszego. Magazynier ma listę zleceń transportu w swoim panelu roboczym. Oto widok pulpitu na urządzeniu z Androidem:

{{<img src="pulpit_barcodes_mobile.jpg" alt="Widok panelu operacji transportowych w systemie WMS opartym na Odoo - urządzenie operatora, widok mobilny." fparams="x600 webp q80">}}
Obraz 3. Widok aplikacji Barcodes w WMS opartym na Odoo. Lista operacji.

Operacje transportowe uporządkowane są według typu operacji. Dla osoby, która zajmuje się wydaniami do klientów, ważne będą tylko te właśnie operacje. Na powyższej aplikacji trzeba kliknąć w "WYDANIA". Ukaże się lista operacji:

{{<img src="barcodes_mobile_list_of_deliveries.jpg" alt="Widok wydań z magazynu w WMS opartym na Odoo - lista gotowych do wydania pozycji." fparams="x600 webp q80">}}
Obraz 4. Lista gotowych do wydania pozycji. Zlecenia mogą pochodzić z systemu (na podstawie automatycznych tras) lub być wystawione ręcznie.

## Przepływ pracy
Odoo zapewnia najlepsze standardy w pracach magazynowych. Produkty, lokacje magazynowe oraz wydania - do każdego z wymienionych obiektów możemy wydrukować specjalną etykietę z barkodem. To usprawnia pracę i zapewnia kolejny punkt kontroli nad błędem ludzkim (nie trzeba wpisywać ręcznie).

Do skanowania można użyć dowolnego urządzenia z kamerą lub profesjonalnego skanera kodów kreskowych.

Na obrazie 3. widoczna jest lista transferów. Przy dużej ilości wyszukanie konkretnego zamówienia może być uciążliwe. Etykieta wydania zawiera kod kreskowy - skanując ten kod, kiedy jesteśmy w widoku z Obrazu 3., wyświetli się nam to konkretne zamówienie. Otwierając ten transfer, zobaczymy listę produktów, które wchodzą w skład operacji. W Aplikacji WMS Odoo Barcodes wygląda to tak:

{{<img src="transfer_positions.jpg" alt="Widok listy wydań w WMS opartym na Odoo - Podgląd pozycji które powinny zostać wydane w konkretnym zleceniu." fparams="x600 webp q80">}}
Obraz 5. Podgląd pozycji, które powinny zostać wydane w konkretnym zleceniu.

Teraz wystarczy potwierdzić, że do wydania zostały dostarczone wszystkie artykuły - można to zrobić skanując kod kreskowy każdej paczki. Dzięki temu mamy kolejny krok kontroli nad tym, że zostają wydane te towary, które klient zamówił.

{{<img src="scan_barcodes.jpg" alt="Widok skanera kodów kreskowych w WMS opartym na Odoo - Skanowanie lokalizacji produktu." fparams="x600 webp q80">}}
Obraz 6. Widok skanera otwartego na telefonie - czytanie etykiety lokalizacji.

## Czy System Zarządzania Magazynem oparty na Odoo to rozwiązanie dla Twojej firmy?
Jak widzisz, Odoo to nie tylko prosty program do stanów magazynowych, ale pełnoprawny system WMS, który skaluje się razem z Twoim biznesem. Od prostych przyjęć "w jednym kroku", po zaawansowane trasy z kontrolą jakości i obsługą kodów kreskowych na hali.

Jeżeli chcesz sprawdzić, czy Odoo obsłuży specyfikę Twojego magazynu - **umów się na Analizę Potrzeb**. Porozmawiamy o Twoich wyzwaniach logistycznych i wspólnie ocenimy, czy Odoo to właściwy kierunek dla Twojej firmy.